	


        GULAG  (din rusă ГУЛаг: Главное управление исправительно—трудовых лагерей, transliterat „Glavnoe upravlenie ispravitelno—trudovîh lagherei”, „Administrația Generală a Lagărelor de muncă forțată”) a fost o ramură a poliției interne și serviciilor de securitate sovietice care controla sistemul penal al lagărelor de muncă forțată și a închisorilor și lagărelor de detenție și de tranzit asociate. Cum aceste lagăre găzduiau criminali de toate tipurile, sistemul Gulag-ului a devenit cunoscut ca un loc pentru deținuții politici și ca un mecanism de represiune a opoziției politice în Uniunea Sovietică. 
	Unii autori se referă la toți prizonierii și la toate lagărele din istoria sovietică (1917 – 1991) ca la Gulag-uri. De asemenea, folosirea modernă a termenului este deseori în mod notabil nelegată de URSS: de exemplu, în expresii precum: "Gulagul din Coreea de Nord", sau chiar "Gulagul privat american". Trebuie notat că abrevierea originală rusească, folosit numai la singular, nu a descris niciodată un singur lagăr, ci o instituție guvernamentală care avea în subordine întregul sistem de lagăre. Un nume familiar pentru întemnițații din Gulag-ul sovietic era "zeka" sau "zek". În rusă, "internat", "încarcerat" is "заключённый".

Alături de categoriile obișnuite de lagăre care practicau munca fizică grea și de închisorile de diferite categorii, au mai existat de asemenea alte forme de încarcerare:

	-O formă unică a lagărelor de muncă denumite șarașka (шарашка, locul de chefuială) erau de fapt laboratoare secrete de cercetare, unde oameni de știința condamnați și întemnițați dezvoltau neștiuți de nimeni noi tehnologii și de asemenea făceau și cercetare fundamentală.

	-Psihușca (психушка, casa de nebuni), tratamentul medical forțat în închisoare psihiatrică a fost folosit în locul lagărelor, pentru izolarea și ruinarea psihică a prizonierilor politici. Această practică a devenit mai obișnuită după dezmembrarea sitemului oficial al lagărelor de muncă.

	-Lagărele speciale sau zonele pentru copii (în jargonul de Gulag: "малолетки", maloletki, adolescenți), pentru invalizi (în Spassk), și pentru mame ("мамки", mamki) cu copii. Aceste categorii erau socotite că nu produc nici un venit folositor și erau deseori ținta unor noi abuzuri.

	Voci din Gulag-uri
	Istoria orala este foarte dificila intr-un astfel de context in care atat amintirea, cat si rememorarea ei au fost problematice, periculoase, intarziate pentru cel putin doua generatii. In Rusia paradoxal, spre deosebire de Occident, se acorda mai mult credit marturiilor orale decat documentelor scrise care, se stie, erau falsificate de regim, distorsionand sau falsificand realitatea si istoria.
		-Robert Augustovici Ianke, cetatean rus, sovietic si apoi, din nou rus, de origine germana, avea sa-si duca crucea originii etnice aproape de-a lungul 	intregii vieti. Initial familia locuia in Ucraina, insa in timpul Primul Razboi Mondial a fost deportata in Siberia de catre administratia tarista, de unde au 	revenit in 1925 intr-un sat aflat destul de aproape de granita polono-sovietica. Ianke isi aduce aminte de colectivizarea pamanturilor si apoi de foametea din 	Ucraina, chiar daca era copil: „Cum as putea sa nu-mi aduc aminte? Corpurile zaceau intins de-a lungul strazilor. Mama si-a vandut tot aurul pe care-l avea.” 	Sovieticii infintasera magazine speciale care acceptau doar valuta sau metale pretioase (un fel de proto-shopuri) in schimbul unui kilogram de faina sau litru 	de ulei. O alta modalitate de a stoarce ultimele rezerve. „Asa am supravietuit in 1933.” In oraselul de apropiere se vindea paine, insa se statea la coada si 	cate patru zile. Oamenii picau si mureau. La fel de puternice sunt si amintirile despre Marea Teroare in care tatal i-a disparut, in 1939, caci Marea teroare a 	avut si o foarte importanta componenta nationala. Ulterior a aflat ca fusese impuscat doar pentru ca era german.

	In satul ucrainian, jumatate din copii nu mai avea tati, arestati, deportati sau impuscati, iar corbul negru facea curse regulate, in fiecare noapte. „Oamenii 	spuneau ca au o cota” -si chiar asa era. Mama sa a plecat in Kazahstan, de unde Ianke a fost inrolat la varsuta de 16 ani, in 1942, intr-unul din batalioanele 	de munca fortata, avand in vedere ca etnicii germani nu erau de incredere pentru a fi inrolati in Armata Rosie. Din Kazahstan a ajuns in Urali, unde a fost 	repartizat unei brigazi care taia copaci. Pentru a ajunge la locul de munca, trebuia sa mearga o ora caci se afla la o distanta de 5 kilometri. Programul de 	lucru dura zece ore. Hrana consta doar in 600 grame de paine si niste supa calda primita dimineata si seara. Cei 350 de oameni (majoritatea de origine germana, 	dar si romani, tatari sau ucrainieni) au fost cazati in mici cabane din lemn in care se inghesuiau cate 18. Paduchii au adus tifosul care a ucis o suta de 	oameni. Ianke a ajutat la saparea unei gropi comune unde au fost inghesuite cadavrele. Precizeaza ca locul nu a fost insemnat. S-a casatorit in 1954 cand a 	fost si eliberat, insa asemenea multor deportati a ramas pe loc si si-a construit o viata in zona nordica a Muntilor Urali. Isi aminteste cum tanara familie 	beneficia de o intimitate tipic sovietica: intr-o camera comuna, spatiul lor era separat de doua paturi. Dupa un an de asteptare, impreuna cu o alta familie, 	au obtinut o camera de 18 mp pe care o imparteau tot prin paturi. In ceea ce priveste raportul cu Stalin, Ianke il considera un tiran, principalul responsabil 	pentru nenorocirile lui. In schimb capitalismul nu-i placea prea mult, preferand vechea URSS leninista.

		-O poveste de viaţă interesantă, dar destul de comună pentru destinul uman în comunismul sovietic, o are şi Abliaziz Ramazanov, născut în 1926 în 	R.S.A. Crimeea şi care a îndurat represiunea în ambele regimuri totalitare ale secolului trecut. Crimeea a fost ocupată timp de trei ani de trupele germane şi 	române, populaţia masculină care nu fusese înrolată în Armata Roşie a fost obligată să presteze muncă în folosul Wehrmachtului (la fortificaţii militare), 	tatăl său murind în timpul unui bombardament la scurt timp. Ulterior, şi tinerii tătari au fost luaţi cu arcanul. Populaţia masculină a satului său a fost 	iniţial îndreptată către litoral pentru a fi îmbarcată şi deportată la muncă în Germania, dar în ultimul moment, datorită schimbării sorţilor războiului 	germano-sovietic, redirecţionată către nordul peninsulei, unde timp de aproape un an a muncit la săparea fortificaţilor germane de apărare din preajma istmului 	Perekop care separă Crimeea de Ucraina.
	În interviul său, Ramazanov menţionează scenele retragerii precipitate a apărătorilor germano-români în faţă asaltului Armatei Roşii, precum şi uciderea 		militarilor români şi germani din ariegardă, incendierea oraşelor şi satelor, bombardamentele sovietice, jefuirea de către tătari a depozitelor de alimente 		abandonate de trupele Axei, întregul cortegiu de suferinţe. Trezindu-se liberi, tătarii din acele detaşamente de muncă forţată s-au îndreptat care cum a putut 		către satele de unde fuseseră luaţi de nemţi. Numai pentru a fi deportaţi după numai o lună de sovietici care i-au acuzat de colaboraţionism colectiv (1900.000 	de tătari au îndurat această soarta, rata de mortalităţii fiind una uriaşă, între 33-50%, multe familii fiind compuse doar din bătrâni, femei şi copii, 		bărbaţii fiind deja înrolaţi în Armata Roşie). 

		-Si Nina Ivanovna Rodina a cunoscut represiunea si teroarea ambelor regimuri totalitare. Interviul a fost luat la Moscova in 1998. Rodina era 	ucrainianca, nascuta la Kiev intr-o familie de profesori. La izbucnirea razboiului, in iunie 1941 avea doar 16 ani, era o adolescenta, dar s-a oferit asistenta 	voluntara intr-un spital de campanie din capitala RSS Ucrainiana. Nu a avut mult timp la dispozitie pentru ca avansarea trupleor germane au fortat spitalul 	militar de campanie sa se retraga. Bolnavii lasati in urma ar fi fost ucisi de nemti care au aruncat cladirea spitalului in aer. Inainte de a ajunge la Harkov, 	Rodina a fost capturata si trimisa inapoi la Kiev. „Germanii doar au ucis si iara au ucis. Ocupatia a fost o vreme foarte grea.” Marturiseste despre practica 	trupelor de ocupatie de a impune o cota de civili (200) care erau asasinati pentru fiecare militar german omorat. Mama ei se pare ca ar fi fost arestata si 	ucisa tocmai in aceasta spirala nesfarsita a violentei. Fratele sau a fost grav ranit in timpul razboiului, familia mutandu-se la Moscova. In 1950, Rodina a 	fost arestata pentru ca devenise suspecta: cunostea limba germana (inca de la scoala) si, mai grav, supravietuise regimului de ocupatie nazista, suficienta 	motive pentru a fi incadrata in prevederile atat de generoase ale celebrului art. 58 ”activitate antisovietica”. A primit doar trei ani doar pentru ca sistemul 	si-a dat seama ca era minora cand ar fi comis delictele, avea 16 ani si nu 18.
	Socul arestarii pe nedrept si al celor trei ani petrecuti intr-o inchisoare a Gulag-ului aveau s-o urmareasca toata viata. Rememoreaza hrana care era foarte 		monotona, tot timpul fiertura din ovaz, lumina continua care afecta sistemul psihic. A avut doar noroc ca Stalin a murit in martie 1953, ea fiind eliberata in 		cadrul primei amnistii care prevedea eliberarea condamnatilor cu pedepse mici, de pana la 5 ani. 